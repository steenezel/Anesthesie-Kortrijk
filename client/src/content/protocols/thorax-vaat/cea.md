---
title: "Carotis endarteriectomie"
discipline: "thorax-vaat"
lastUpdated: "2025"
---

*PROTOCOL CAROTISENDARTERECTOMIE CEA*

**PREOPERATIEF**

***Indicatie***

***Symptomatische carotisstenose***

Focale neurologische uitval

*   TIA (transient ischemic attack) : transiënt focaal neurologisch deficit, attribueerbaar aan een vasculaire oorzaak zonder correlaat op beeldvorming. Klinische resolutie < 24u. Potentiële voorbode van iCVA. Het risico op het optreden van een iCVA na een TIA is het hoogst gedurende de eerste 7 – 14 dagen.
*   iCVA (ischemic cerebrovascular accident) : niet-progressieve focale neurologische uitval gedurende meer dan 24u; 10 – 15% van de iCVA’s wordt veroorzaakt door een ipsilaterale carotisstenose/occlusie. iCVA bij een carotisstenose is het gevolg van een plaqueruptuur met arteriële embolisatie of (minder frequent) het gevolg van hemodynamische insufficiëntie/hypoperfusie veroorzaakt door een stenotisch letsel (hypotensie in afwezigheid van een adequate collaterale cerebrale bloedflow).

Ipsilaterale hemisferische tekenen van ischemie : contralaterale hemianopsie, contralaterale hemiparese, contralateraal hemisensorisch deficit.

A cerebri media (ACM) infarct :

*   contralaterale hemiplegie/hemiparese (vooral gelaat en arm)
*   contralaterale hemihypoësthesie/ gevoelsverlies (vooral gelaat en arm)
*   contralaterale homonieme hemianopsie (de helft van het gezichtsveld valt uit aan beide ogen)
*   blik- en hoofddeviatie naar de kant van het infarct
*   dominante hemisfeer: afasie; niet-dominante hemisfeer: anosognosie, apraxie, contralateraal visospatieel hemineglect.

(bij 95% van de rechtshandigen is de linkerhemisfeer dominant, bij de helft van de linkshandigen is de linkerhemisfeer dominant)

A. cerebri anterior infarct

*   parese van het contralaterale been
*   gevoelsverlies in het contralaterale been
*   urinaire incontinentie

Arteria ophthalmica

*   oculaire ischemie : partieel of volledig visusverlies in één oog.

Amaurosis fugax, ‘oculaire TIA’: tijdelijke mono-oculaire blindheid.

***Asymptomatische a carotis interna stenose*** . CEA is enkel geïndiceerd zo argumenten voor een hoog risico op iCVA (klinische bevindingen en/of beeldvorming).

> [!INFO]
> **Aandachtspunten**
> Patiëntenpopulatie met frequent belangrijke comorbiditeit : diabetes mellitus, arteriële hypertensie, perifeer arterieel vaatlijden, coronair lijden, hartfalen, COPD, chronische nierinsufficiëntie,…
>  
> Preoperatief documenteren van voorafbestaande neurologische uitval.
>   
> Duale antiplaatjestherapie. Asaflow steeds verderzetten. In geval van een symptomatische carotisstenose worden de antiaggregantia (asaflow en clopidogrel) perioperatief gecontinueerd.

**PEROPERATIEF**

*   NIRS monitoring, baselinewaarden (rechts en links) noteren, pre-inductie bij FiO2 0.21 (!)
*   perifere intraveneuze katheter met octopus
*   arteriële katheter

> [!TIP]
> Catheters worden bij voorkeur aan de contralaterale zijde geplaatst; dit laat manipulatie toe peroperatief, indien vereist.

***Medicatie***

*   algemene anesthesie

> [!INFO]
>Locoregionale anesthesie onder de vorm van een (oppervlakkig of diep) cervicaal plexusblock is (theoretisch) een optie.
>
>GALA trial 2008, locoregionale anesthesie versus algemene anesthesie voor CEA. Deze RCT toonde geen verschil in outcome.
>
> Een meta-analyse (25 observationele studies, 6 RCT’s) concludeert dat LRA geassocieerd is met statistisch significant minder perioperatieve iCVA’s (OR 0.76, 95%CI), minder cardiale complicaties (OR 0,59) en een lagere mortaliteit (OR 0.72) in observationele studies. Vanuit gerandomiseerde studies zijn er geen statistisch significante verschillen aangetoond voor deze eindpunten. Deze resultaten kunnen het gevolg zijn van selectiebias bij observationele data.

*   antibioticaprofylaxe : éénmalig **cefazoline** 2g
*   **noradrenaline** drip (noradrenaline 4mg/4mL in 46mL glucose 5%)
*   **heparine** (5000IE/mL) voorafgaand aan carotisklem. Dosis (100IE/kg, in de praktijk vaak circa 5000IE) en exacte tijdstip van toediening wordt aangegeven door chirurg. Timer wordt gestart na toediening van heparine. Na één uur wordt, in functie van de duur van de ingreep, een herhaaldosis gegeven.

_controle ACT (?)_ (algemene target-waarde ACT bij vasculaire heelkunde : 200sec, normale ACT waarde bedraagt 90 – 150 sec)

*   **protaminesulfaat** 1400 E/mL (toediening op vraag van de chirurg). Trage toediening, infusie over circa 5-10 minuten. 1 IE protamine neutraliseert 1 IE ongefractioneerd heparine. Dosis protamine wordt berekend op basis van de initieel toegediende dosis heparine. (of laatste 4 uur toegediende hoeveelheid UFH?). Protamine werkt onmiddellijk. Werkingsduur van protamine is korter dan van heparines, na 2 – 3 uur kan een rebound-effect van heparine optreden.

>[!INFO]
> **Protamine**

> Ongewenste effecten
> - Systemische hypotensie, bradycardie en verhoogde kans op anafylactische reactie bij een te snelle toediening.
> - Catastrofale pulmonale hypertensie met rechterventrikelfalen en cardiovasculaire collaps treedt op bij 0,2 – 4% van de patiënten.
>
> Nota
> - Vermoeden van kruissensitiviteit bij visallergie of ten gevolge van autosensitisatie na vasectomie, cfr. extractie van protamine uit zalmsperma, echter lijkt dit fenomeen niet klinisch relevant.
> - Verhoogd risico op de ontwikkeling van antiprotamine-antilichamen en overgevoeligheidsreacties na eerdere toediening van protamine of een protaminebevattend insuline (vb insuline aspart protamine)
> - Protamine is een anticoagulans in de afwezigheid van heparine;

***Positionering***

- Elevatie van de schouders door een handdoekrolletje tussen schouderbladen; beperkte cervicale extensie en hoofdrotatie naar contralateraal. (cave extreme cervicale extensie en rotatie kan de bloedflow ter hoogte van a vertebralis compromitteren)
- 10° antitrendelenburg positie
- Armen naast het lichaam.
- Eye protector bril

***Algemene peroperatieve aandachtspunten***

*   Normocapnie PaCO2 35 – 40mmHg;

vermijd hypocapnie geïnduceerde cerebrale vasoconstrictie;

vermijd hypercapnie cfr het ‘steal phenomenon’ (Er treedt maximale vasodilatatie bij hypoperfusie; hypercapnie geïnduceerde vasodilatatie creëert een shunt weg van het ischemisch parenchym)

*   Hemodynamische labiliteit

Bradycardie. Directe stimulatie van de nervus vagus is mogelijk tijdens de dissectiefase.

Hemodynamische instabiliteit is het gevolg van (1) intrinsieke dysfunctie en (2) activatie van de arteriële baroreceptor.

1.  _De baroreceptorsensitiviteit is gereduceerd door de aanwezigheid van een atheroomplaque._

_Verhoogde sympathische outflow._

2.  _Baroreceptorreflex. Bradycardie en hypotensie (verhoogde parasympathische tonus) ten gevolge van activatie van de carotisbaroreceptoren na verwijderen van de plaque._

_Opm :_ _Een meta-analyse van vijf gerandomiseerde studies toonde aan dat carotissinus zenuwblockade (lokaal lidocaïne druppelen ter hoogte van de glomus caroticum) niet resulteert in minder hemodynamische instabiliteit (bradycardie, hypotensie en hypertensie) per- en postoperatief._

*   Normoglycemie

Hyperglycemie verlaagt de ischemie-drempel.

***Aandachtspunten tijdens carotisklem***

Tijdens de periode van de carotisklem is de cerebrale perfusie afhankelijk van de collaterale circulatie via de circulus van Willis (bloedflow vanuit de contralaterale a carotis interna en aa vertebrales bilateraal).

Cerebrale autoregulatie is niet effectief tijdens ischemie.

Bij chronische hypoperfusie is er maximale vasodilatatie van de microcirculatie, de cerebrale bloedflow wordt drukdependent.

Voorafgaand en gedurende de periode carotisafklemming ambieert men een **systolische bloeddruk van minimum 160mmHg** om adequate cerebrale perfusiedrukken te verzekeren. Target MAP : baseline + 10 - 20%.

Collaterale cerebrale bloedflow, evaluatiemethodes :

*   **pulsatiliteit arteriële backflow** (distale a carotis interna) bij carotis communis klem. Lage en niet-pulsatiele backflow is een indicatie voor het plaatsen van een shunt (carotisstompdruk (arteriële druk distaal van de klem) wordt niet routinematig gemeten, gezien de lage sensitiviteit en specificiteit)

*   neurofysiologische monitoring zuurstofvoorziening : **cerebrale oxymetrie**. NIRS (Near InfraRed Spectroscopy) kwantificeert de regionale zuurstofsaturatie rSO2 ter hoogte van de frontale lob (combinatie van zuurstofsaturatie in veneus bloed (grootste aandeel), arterieel en capillair bloed). Het reflecteert de balans tussen zuurstofconsumptie en aanvoer. rSO2 < 50% of een reductie met 10 – 20% ten opzichte van de uitgangswaarde kan duiden op relevante hypoperfusie en is geassocieerd met neurologische complicaties. Hoge negatieve predictieve waarde voor cerebrale ischemie echter lage specificiteit en lage positieve prediciteve waarde. 

Zo indirecte aanwijzingen voor cerebrale hypoperfusie is een shunt (carotis-bypass) geïndiceerd.

Een shunt reduceert de neurologische deficits ten gevolge inadequate bloedflow.

Complicaties van shuntinsertie : luchtembool, plaqueruptuur, intimascheur tot dissectie.

**POSTOPERATIEF**

Overnachting op de PAZA. (Brief in kws, telefonische overdracht aan collega F2 van wacht)

***Postoperatieve aandachtspunten.***
***Complicaties***

***Neurologisch deficit***

Incidentie perioperatief iCVA is 5%. Neurologisch deficit vastgesteld bij ontwaken.

Peroperatieve cerebrale ischemie :

*   op basis van embolisatie van atheromateus debris/ luminele trombus bij herstel van de bloedflow.

65 – 95% van de neurologische deficits postoperatief na een CEA zijn het gevolg van trombo-embolische events peroperatief.

*   ten gevolge van cerebrale hypoperfusie tijdens carotisklem (inadequate collaterale bloedflow of hypotensie) (10%).

_Nieuw neurologisch deficit postoperatief kan het gevolg zijn van een a carotis interna trombosis of embolisatie van een murale trombus. Na 6 uur zal een CT schedel en CT-angiografie een ICA trombus, cerebraal oedeem of parenchymateuze bloeding uitsluiten._

***Arteriële hypertensie***

Target systolische bloeddruk < 160mmHg, bij voorkeur laagnormale waarden.

Arteriële hypertensie treedt frequent op na een CEA ten gevolge van baroreceptordysfunctie. Het is vaak transiënt en piekt de eerste uren postoperatief.

_Denervatie van de carotissinus (transsectie van de sensorische zenuwuiteinden van de arteriële wand ten gevolge van longitudinale arteriotomie en patch-angioplastie) leidt tot een gewijzigde activiteit van de carotissinus/ baroreceptordysfunctie. Postoperatieve hypertensie en tachycardie bij carotissinusdysfunctie (attenuatie van de baroreceptorespons) ten gevolge van chirurgisch trauma._

Arteriële hypertensie is geassocieerd met een verhoogd risico op bloedingscomplicaties, cerebrale hyperemie (intracerebrale bloeding en cerebraal oedeem) en myocardischemie secundair aan afterloadtoename. De incidentie van nieuwe neurologische deficits is verdrievoudigd bij patiënten met arteriële hypertensie postoperatief.

Voorkeur voor continue toediening van kortwerkende antihypertensiva intraveneus vb nicardipine intraveneuze drip (calciumantagonist, vasodilatatie met reflex tachyardie)

***Carotissinusbaroreceptor hypersensitiviteit***

Baroreceptorfunctie verandert met atherosclerosis. Verminderde distensibiliteit van de arteriële wand ten gevolge van de aterosclerotische plaque leidt tot een verminderde stretch van de receptoren in respons op de drukveranderingen met als resultaat verminderde efferente signalen en verhoogde sympathische outflow. Na het verwijderen van de plaque ontvangen de baroreceptoren weer ongedempte drukstimuli, dit leidt tot **hypotensie**. Er is evidentie dat de carotissinusbaroreceptoren worden gereset in een relatief korte periode, meestal enkele uren postoperatief.

***Postoperatieve bloeding***

Arteriële bloeding vanuit de carotispatch-sutuur is snel progressief met risico op trachea-compressie. Urgente chirurgische revisie is geïndiceerd. Evacuatie van het hematoom onder locale anesthesie alvorens tracheale intubatie.

Een klinisch significant wondhematoom (2%) is meestal het gevolg van een capillaire bloeding. (Een vacuumdrain wordt geplaatst om hematoomvorming te voorkomen.)

***Craniale zenuwdysfunctie*** ‘CNI’ cranial nerve injury; zelden irreversibel.

_n laryngeus recurrens (heesheid, moeizaam hoesten, slikklachten) (4,2%)_

_n hypoglossus (dysartrie, slikklachten, tongdeviatie) (3,8%)_

_n mandibularis, tak van n facialis (afhangende mondhoek) (1,6%)_

_n glossopharyngeus (0,2%)_

_n laryngeus superior (slikdysfunctie)_

_n accessorius (scapula alata) (0,2%)_

***Cerebraal HyperfusieSyndroom CHS***

Incidentie van een intracraniële bloeding na CEA is 0.4 – 2%.

Reperfusiesyndroom : cerebrale hyperemie na ophef van de flowobstructie/hooggradige stenose.

Plotse toename van de perfusiedruk na ophef van de stenose leidt tot een sterk verhoogde cerebrale bloedflow. Cerebrale hyperemie kan evolueren naar focaal oedeem en een parenchymateuze bloeding. Hoe hooggradiger de stenose, hoe groter het risico op reperfusieschade. Een iCVA in de voorgeschiedenis is een risicofactor voor CHS. Postoperatieve arteriële hypertensie heeft ook een negatieve impact op de incidentie.

Meest frequent gedurende de eerste 5 postoperatieve dagen met de piekincidentie gedurende de eerste 12u postop.

CHS kan zich presenteren met hoofdpijn, verwardheid, epileptische aanval/convulsies, misselijkheid en braken en finaal neurologische uitval..

MRI-grafische bevindingen (o.a. vasogeen oedeem, petechiale bloeding) kunnen de diagnose ondersteunen .

Farmacologische controle van de bloeddruk is essentieel.

***POCD*** 
Postoperatieve cognitieve dysfunctie treedt frequent op na carotisendarterectomie. Tot 28% van de patiënten ondervindt neuropsychologische dysfunctie gedurende postoperatieve dag 1.

**REFERENTIES**

*   Lesmateriaal/powerpointpresentatie dr Missant
*   Bonati, L, et al. (2021). European Stroke Organisation guideline on endarterectomy and stenting for carotid artery stenosis. _European Stroke Journal,_ 6(2), I-XLVII. [https://doi.org/10.1177/23969873211012121](https://doi.org/10.1177/23969873211012121)
*   Naylor, R., et al. (2022). Editor’s choice – European Society for Vascular Surgery (ESVS) 2023 Clinical Practice Guidelines on the Management of Atherosclerotic Carotid and Vertebral Artery Disease. _European Journal of Vascular and Endovascular Surgery,_ 65(1), 7–111. [https://doi.org/10.1016/j.ejvs.2022.04.011](https://doi.org/10.1016/j.ejvs.2022.04.011)
*   Bevilacqua, S., et al. Anesthetic management of carotid endarterectomy: an update from Italian guidelines. J Anesth Analg Crit Care 2, 24 (2022). [https://doi.org/10.1186/s44158-022-00052-9](https://doi.org/10.1186/s44158-022-00052-9)
*   Kirchhoff, F., & Eckstein, H. (2022). Locoregional Anaesthesia and Intra-Operative Angiography in Carotid endarterectomy: 16 year results of a consecutive single centre series. _European Journal of Vascular and Endovascular Surgery,_ 65(2), 223–232. https://doi.org/10.1016/j.ejvs.2022.10.002
*   Brasil, S., Chesnut, R., & Robba, C. (2024). Noninvasive neuromonitoring in acute brain injured patients_. Intensive Care Medicine,_ 50(6), 960–963. [https://doi.org/10.1007/s00134-024-07406-7](https://doi.org/10.1007/s00134-024-07406-7)
*   Reslan, O. M., et al. (2022). Peri-Procedural management of hemodynamic instability in patients undergoing carotid revascularization. _Annals of Vascular Surgery_, 85, 406–417. [https://doi.org/10.1016/j.avsg.2022.03.030](https://doi.org/10.1016/j.avsg.2022.03.030)
*   So, V., & Poon, C. (2016). Intraoperative neuromonitoring in major vascular surgery. _British Journal of Anaesthesia,_ 117, ii13–ii25. [https://doi.org/10.1093/bja/aew218](https://doi.org/10.1093/bja/aew218)
*   Yao